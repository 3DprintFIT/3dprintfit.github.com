---
title: Lidé v naší laboratoři
layout: default
---

#### Marek Žehra
![Ing. Marek Žehra]({{ site.gravatar.start }}009b16604a96c6389534babf8d2f3a63{{ site.gravatar.end }}) Marek je vedoucím projektu 3D tiskárny na FITu, je hlavním tahounem a erudovanou tváří naší tiskárny. Je autorem většiny návrhů nových objektů pro tisk a podílí se také na návrzích na zlepšení samotné tiskárny. Marek je správcem [laboratoře](kontakt). V současné době je studentem magisterského programu Znalostní inženýrství a pracuje také jako asistent při výuce. Marek plánuje do budoucna zadávání témat bakalářských a magisterských prací, souvisejících s 3D tiskem, stavbu nových typů tiskáren a příbuzných zařízení.


#### Jakub Průša
![Bc. Jakub Průša]({{ site.gravatar.start }}1e8473e9e0879476e915c2497b8ffaff{{ site.gravatar.end }})
Kuba je nejnovějším přírustkem do naší 3Dlab rodiny a do tisknutí se vrhnul s vervou. Protože se rád vrací do svých dětských let, vzal si na starosti tisk RC modelu auta. Momentálně studentem magisterského studia FIT a kromě 3D tisku věnuje svůj čas programováním iOS aplikací.


#### Miro Hrončok
![Bc. Miro Hrončok]({{ site.gravatar.start }}2e9e2e7d709e415d39879f2ed2dfe62c{{ site.gravatar.end }}) Miro je Markův zástupce, stará se o obsah tohoto webu a je autorem i dalších tiskových materiálů týkajících se projektu 3D tisku na FITu. Protože vytvořil i tuto stránku, zařadil se sobecky už na druhé místo, aby si ostatní mysleli, že je důležitý. Není to ale pravda, do labu si jen chodí parkovat koloběžku a popíjet kávu. Miro je profesionálním stavitelem kufrů pro tiskárny, studentem bakalářského programu FIT a bývalým šéfredaktorem portálu [LinuxEXPRES.cz](http://www.linuxexpres.cz/). Stejně jako Marek se podílí na výuce několika předmětů na fakultě. Momentálně pracuje na tom, aby všechny [programy, které používáme](aplikace), byly dostupné v repozitářích distribuce Fedora.


#### Tomáš „Syky“ Sýkora
![Tomáš Sýkora]({{ site.gravatar.start }}aaa00ef8e43527bcc4955719301d0d23{{ site.gravatar.end }}) Syky je druhým nejmaldším členem 3D Laboratoře, je to bývalý profesionální hráč baseballu. Má velký zájem o 3D tisk a vývoj aplikací pro iOS platformu.

