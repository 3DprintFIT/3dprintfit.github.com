---
title: Lidé v naší laboratoři
layout: default
---

#### Miro Hrončok
![Miro Hrončok]({{ site.gravatar.start }}2e9e2e7d709e415d39879f2ed2dfe62c{{ site.gravatar.end }}) Miro je vedoucím a správcem laboratoře. Stará se o obsah tohoto webu a je autorem i dalších tiskových materiálů týkajících se projektu 3D tisku na FITu. Protože vytvořil i tuto stránku, zařadil se sobecky už na druhé místo, aby si ostatní mysleli, že je důležitý. Není to ale pravda, do labu si jen chodí parkovat koloběžku a popíjet kávu. Miro je profesionálním stavitelem kufrů pro tiskárny, studentem magisterského programu FIT a bývalým šéfredaktorem portálu [LinuxEXPRES.cz](http://www.linuxexpres.cz/). Stejně jako Marek se podílí na výuce několika předmětů na fakultě. Momentálně pracuje na tom, aby všechny [programy, které používáme](aplikace), byly dostupné v repozitářích distribuce Fedora.

#### Tomáš „Syky“ Sýkora
![Tomáš Sýkora]({{ site.gravatar.start }}aaa00ef8e43527bcc4955719301d0d23{{ site.gravatar.end }}) Syky je bývalý profesionalní hráč baseballu, který je stabilním členem laboratoře a úspěšně se živí vývojem mobilních aplikací pro iOS. V labu rozbíjí židle, ale nedělá to schválně.

#### Jakub Průša
![Jakub Průša]({{ site.gravatar.start }}1e8473e9e0879476e915c2497b8ffaff{{ site.gravatar.end }})
Kuba je nejnovějším přírustkem do naší 3Dlab rodiny a do tisknutí se vrhnul s vervou. Protože se rád vrací do svých dětských let, vzal si na starosti tisk RC modelu auta. Momentálně studentem magisterského studia FIT a kromě 3D tisku věnuje svůj čas programováním iOS aplikací.


### Neaktivní členové
Někteří členové našich řad již nejsou mezi námi, uvítáme, když se k nám [přidáte třeba vy](kontakt) a rozšíříte naše řady.

#### Marek Žehra
![Marek Žehra]({{ site.gravatar.start }}009b16604a96c6389534babf8d2f3a63{{ site.gravatar.end }}) Marek je bývalým vedoucím projektu 3D tiskárny na FITu, byl hlavním tahounem a erudovanou tváří naší tiskárny. Je autorem většiny návrhů nových objektů pro tisk a podílí se také na návrzích a zlepšení samotných tiskáren. Je absolventem magisterského programu Znalostní inženýrství. Marek je nyní programátorem iOS aplikací ve společnosti Seznam.cz a 3D tisku se věnuje pouze jako zájmové činnosti.

#### Honza Friedl
Honza je spojka mezi [strahovskou tiskárnou](http://3dtiskarna.sh.cvut.cz/) a tou naší. Účastní se obou projektů a tak může nabyté zkušenosti porovnávat a sdílet s ostatními. Je nejen studentem FITu, ale také členem akademického senátu fakulty.

#### Martin Kopecký
Martin se účastní většiny projektů v labu a vymýšlí různé zlepšováky. Je studentem magisterského programu na FITu.

#### Honza Vaněk
Honza je absolventem magisterského programu Fakulty architektury a byl tak zatím jediným členem labu, který není z FITu. Není limitován programátorskou logikou a tak neustále vymýšlí věci, které se ostatním zdají nereálné. Většinou se mu to ale povede. Vymyslel [obří tiskárnu Golem](tiskarny#golem) a neustále ji předělává a zlepšuje.

#### Vojta Pithart
![Vojta Pithart]({{ site.gravatar.start }}1ea4e3af266a619aa964d31bb9bb0a8d{{ site.gravatar.end }}) Vojta byl studentem bakalářského programu FIT a aktivním členem labu v době jeho zakládání. Nyní se rozhodl ukončit akademické působení a věnuje se naplno práci pro [Středisko společných činností Akademie věd](http://www.ssc.cas.cz/) jako IT specialista. Vojta i nadále sporadicky vypomáhá na akcích labu a prý se mu po nás stýská.

#### Adéla Chrastinová
Adéla je absolventkou Katedry počítačů na FELu a stála u zrodu FITu. V nedávné době při mateřské dovolené pomáhala s [propagací fakulty](http://www.fit.cvut.cz/fakulta/kontakty/pr). Společně s [Radkem Doubravou](https://usermap.cvut.cz/profile/doubrra1/) je iniciační osobou projektu 3D tiskárny na FITu, starala se o jeho propagaci a komunikaci s fakultou. Nyní se věnuje rodině.

#### Gary Fibiger
Gary je jedním ze zakládajících členů labu, ale přestože nadále studuje na FITu, do labu zamíří spíše sporadicky. Je autorem našeho loga.
