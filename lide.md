---
title: Lidé v naší laboratoři
layout: default
---

#### Marek Žehra
![Marek Žehra](https://secure.gravatar.com/avatar/009b16604a96c6389534babf8d2f3a63?size=100&.png) Marek je vedoucím projektu 3D tiskárny na FITu, je hlavním tahounem a erudovanou tváří naší tiskárny. Je autorem většiny návrhů nových objektů pro tisk a podílí se také na návrzích na zlepšení samotné tiskárny. Marek je správcem [laboratoře](kontakt). V současné době je studentem magisterského programu Znalostní inženýrství a pracuje také jako asistent při výuce. Marek plánuje do budoucna zadávání témat bakalářských a magisterských prací, souvisejících s 3D tiskem, stavbu nových typů tiskáren a příbuzných zařízení.

#### Miro Hrončok
![Miro Hrončok](https://secure.gravatar.com/avatar/2e9e2e7d709e415d39879f2ed2dfe62c?size=100&.png) Miro je Markův zástupce, stará se o obsah tohoto webu a je autorem i dalších tiskových materiálů týkajících se projektu 3D tisku na FIT. Protože vytvořil i tuto stránku, zařadil se sobecky už na druhé místo, aby si ostatní mysleli, že je důležitý. Není to ale pravda, do labu si jen chodí parkovat koloběžku a popíjet kávu. Miro je profesionálním stavitelem kufrů pro tiskárny, studentem bakalářského programu FIT, bývalým šéfredaktorem portálu [[http://www.linuxexpres.cz/|LinuxEXPRES.cz]]. Momentálně pracuje na tom, aby všechny [aplikace](programy, které používáme), byly dostupné v repozitářích distribuce Fedora.
